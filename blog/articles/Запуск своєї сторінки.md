Спершу моєю ідеєю було створити сторінку на **linktr.ee**, щоб об'єднати всі мої соцмережі в одному місці. Проте там був значний мінус — обмежений вибір дизайну, запрошення інших приєднатися до цього сервісу, платні функції, тому я вирішив створити свій вебсайт. В цьому є значна перевага: можна змінювати дизайн та функціональність необмежено. Через те, що я вже маю досвід розробки простих вебсторінок, я вирішив створити вебсайт самостійно. Це не зайняло багато часу, адже є штучний інтелект. Проєкт цей зовсім не складний, отже **Gemini** від Google добре з цим справився.

---

Окрім того, я перший раз спробував реалізувати блоґ. Не використовував складні додатки для створення блоґу, а зробив його начисто. У принципі схема роботи є надзвичайно простою:
- Існує файл, що зберігає шляхи до статей та інформацію про них. Там зберігається назва файлу та дата публікації. В мене немає як такої «адмін-панелі» для швидкої публікації інформації, все відбувається безспосередньо вручну, але просто.
- Існує тека, що зберігає усі статті в форматі Markdown. Це дуже зручний формат. Фактично, статті — це прості файли, де зірочки «`**`», нижні підкреслення «`__`» тощо, означають різне форматування тексту.

---

Тепер вся інформація про події, що пов'язані зі мною, та деякі мої думки — тут. Ласкаво просимо до мого блоґу!